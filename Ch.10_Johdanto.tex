\chapter{Johdanto\label{intro}}
Kvanttitietokoneiden rakentamisessa on edistytty tasaisesti viime vuosina (\cite{alagic2020status}). Suuren kokoluokan kvanttitietokoneiden yleistyminen uhkaa tietoturvaa niiden tuoman suuren laskentatehon takia. Etenkin nykyiset julkisen avaimen salaukseen liittyvät salausjärjestelmät ovat uhattuna muuttua turvattomiksi kvanttitietokoneiden myötä.

Kvanttitietokoneiden tulemisen myötä on alettu tutkia kvanttiturvallista salausta (\emph{post-quantum cryptography}). Kvanttiturvallisella salauksella tarkoitetaan salausjärjestelmiä, jotka ovat turvallisia klassisilla tietokoneilla sekä kvanttitietokoneilla tehtyjä hyökkäyksiä vastaan ja jotka voidaan ottaa käyttöön nykyisten salausjärjestelmien tilalle ilman suurempia muutoksia esimerkiksi nykyisessä tietoliikenteessä ja eri tietoliikenneprotokollissa.

Tutkielmassa käymme aluksi läpi taustatietoja aiheeseen liittyen. Tutustumme ensin nykyisiin salausjärjestelmiin, jonka jälkeen tutustumme omassa kappaleessaan kvanttitietokoneisiin ja kvanttilaskentaan. Kappaleessa 4 pääsemme itse aiheeseen, jossa käsittelemme kvanttiturvallista salausta ja perehdymme erilaisiin kvanttiturvallisiin salausmenetelmiin. Lopuksi on yhteenveto, jossa käsittelemme tutkimusalueen eli kvanttiturvallisen salauksen nykytilaa ja tulevaisuuden näkymiä.