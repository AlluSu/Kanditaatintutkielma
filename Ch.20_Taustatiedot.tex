\chapter{Kvanttilaskenta ja salausjärjestelmät\label{methods}}

\section{Nykyiset salausjärjestelmät}
% VIITE
Kryptografia on matemaattisten systeemien tutkimista, jonka tarkoituksena on suojata yksilöiden yksityisyyttä ja mahdollistaa luotettava autentikointi järjestelmien ja osapuolien välillä.

%Viite
Nykypäivänä eli niin sanotun modernin kryptografian aikana salausjärjestelmät ovat arkipäivää. Esimerkiksi sähköpostitilille kirjautuminen kysyy salasanaa. Nämä kirjautumistiedot lähetetään salattuna verkon yli sähköpostipalvelimelle käyttäen jotain salausjärjestelmää. Näin esimerkiksi verkkoliikennettä tutkiva kolmas osapuoli ei saa selville kirjautumistietoja kovin helposti muun tietoliikenteen joukosta. Lisäksi palvelimelle lähetetty salasana on todennäköisesti tallennettu johonkin sähköpostipalvelimen tietokantaan salattuna esimerkiksi tiivisteenä käyttäen jotain tiivistefunktiota. Seuraavaksi käsittelemme nykyaikaisia salausjärjestelmiä ja menetelmiä.

\subsection{Symmetrinen salaus}
 Symmetrisessä salauksessa sekä viestin lähettäjän eli salaajan sekä viestin vastaanottajan eli salauksen purkajan täytyy tietää sama avain (\cite{bellare2005introduction}). Toisin sanoen symmetrisessä salauksessa viestin salaus puretaan samalla avaimella kuin millä viesti salataan.  Symmetrisessä salauksessa ongelmallista on salausavaimen jakaminen turvallisesti ja luottamuksellisesti osapuolien välillä. Jos symmetriseen salaukseen käytetty salausavain joutuu jonkun kolmannen osapuolen käsiin, voi tämä osapuoli purkaa salauksen tällä avaimella.
 
 
 
 \subsection{Julkisen avaimen salaus}
 Epäsymmetrisessa eli julkisen avaimen salauksessa on käytössä kaksi avainta. Toinen on niin kutsuttu julkinen avain (\emph{public key}) ja toinen salainen avain (\emph{private key}) (\cite{bellare2005introduction}). Julkisen avaimen salausjärjestelmässä jokainen käyttäjä luo itselleen parin avaimia, jotka ovat salausavain ja purkuavain. Tässä tapauksessa purkuavain on salainen avain ja sitä ei missään nimessä pidä paljastaa muille. Tällöin salausavain on julkinen avain, joka saa olla julkisesti esillä. Viestin lähetys toimii nyt seuraavasti:
 
 \begin{enumerate}
     \item Lähettäjä \emph{S} lähettää viestin vastaanottajalle \emph{R}.
     \item \emph{S} salaa viestin \emph{R}:n julkisella avaimella.
     \item \emph{R} saa \emph{S}:n viestin vastaan ja purkaa sen salauksen omalla yksityisellä avaimellaan.
 \end{enumerate}
Ero symmetriseen salaukseen epäsymmetrisessa salauksessa on siis se, että salaus puretaan eri avaimella kuin millä se salataan.
 
  Julkisen avaimen salausjärjestelmien tarjoama suojaus perustuu tiettyihin vaikeisiin lukuteorian ongelmiin. Näitä ongelmia ovat muun muassa suurten alkulukujen jako tekijöihinsä (\emph{Integer Factorization Problem}) sekä niin kutsuttu diskreetin logaritmin ongelma (\emph{Discrete Logarithm Problem}) (\cite{10.1007/978-3-319-11659-4_15}).
  Yksi ensimmäisiä ja tänäkin päivänä käytetyimpiä julkisen avaimen salausjärjestelmiä on RSA, joka on nimetty keksijöidensä mukaan (Rivest, Shamir ja Adleman). RSA:n tarjoama suojaus perustuu suurten alkulukujen tekijöihin jakoon (\cite{montgomery1994survey}). RSA:n avainpari luodaan seuraavasti  (\cite{doi:10.1080/23742917.2016.1226650}):
  
  \begin{enumerate}
      \item Valitaan kaksi alkulukua \emph{p} ja \emph{q}, missä $p \neq q$.
      \item Lasketaan $n = pq$.
      \item Lasketaan $\phi(n) = \phi(p)\phi(q) = (p-1)(q-1)$. $\phi(n)$ on Eulerin $\phi$-funktio (\emph{Euler's totient}). Laskutoimituksen arvo on salausavain eli \emph{private key}.
      \item Valitaan kokonaisluku \emph{e} s.e $1 < e < \phi(n)$ ja $syt(e, \phi(n)) = 1$.
      \item Lasketaan $de \equiv 1 \mod \phi(n)$.
  \end{enumerate}
  
 Nämä edellä mainitut ongelmat ovat laskennallisesti hyvin haastavia ja niihin ei tunneta tehokkaita ja nopeita ratkaisuja isoilla syötteillä klassisilla tietokoneilla minkä takia niitä on hyvä käyttää salausjärjestelmissä. Toisaalta kummallekkin ongelmalle tunnetaan tehokkaita ratkaisuja, jotka voidaan suorittaa kvanttitietokoneella. Peter Shor esitti vuonna 1994 Shorin algoritmin. Shorin algoritmia käyttäen voidaan ratkaista edellä mainitut vaikeat lukuteorian ongelmat tehokkaasti kvanttitietokoneella (\cite{10.1007/978-3-319-11659-4_15}).
 
 \subsection{Tiivistefunktiot}
 Tiivistefunktiot eli hashit (\emph{hash-functions}) ovat funktioita, jotka ottavat mielivaltaisen pituisen merkkijonon \emph{M} ja muodostavat siitä tietyn mittaisen toisen merkkijonon \emph{MD} jota kutsutaan tiivisteeksi. Voi siis ajatella, että tällainen hash ottaa merkkijonon ja tiivistää sen toiseksi merkkijonoksi, josta tulee sana tiiviste. Formaalimmin tiivistefunktio on funktio:
 
 \[h: D \to R, \text{ missä } D = \big\{0,1\big\}^{*}, R = \big\{0,1\big\}^{n}, n >= 1.\]
 
 Yleisesti käytettyjä tiivistefunktoita ovat muun muassa SHA1 ja MD-5. Esimerkiksi SHA1 tiivistefunktio muodostaa syötteestä aina 160 bittiä pitkän tiivisteen (\cite{bellare2005introduction}). Tiivistefunktioita on olemassa montaa eri tyyppiä. Tärkeä ominaisuus tiivistefunktioissa on se, että ne toimivat yhteen suuntaan. Viestistä \emph{M} on helposti saatavissa tiiviste \emph{MD} funktiolla \emph{F}, mutta tiivisteestä \emph{MD} ja funktiosta \emph{F} ei voi helposti päätellä tai muodostaa viestiä \emph{M}.
 
 \subsection{Digitaalinen allekirjoitus}
 Digitaalinen allekirjoitus (\emph{digital signature}) on menetelmä, jolla voidaan todentaa digitaalisia dokumentteja. Sen toimintaperiaate on analoginen perinteisiin allekirjoituksiin verrattuna. Digitaalisella allekirjoituksella todennetaan muun muassa digitaalisen dokumentin datan eheys. Eheydellä voidaan tässä kontekstissa tarkoittaa esimerkiksi dokumentin päivämäärää tai sisältämää informaatiota. Digitaalisen allekirjoituksen luominen yhdistelee edellä mainittuja salausjärjestelmiä kuten tiivistefunktioita ja julkisen tai symmetrisen avaimen salausta. Digitaalinen allekirjoitus on käytännössä bittijono, jonka jokin digitaalisen allekirjoituksen luomiseen tarkoitettu algoritmi luo. Tämä allekirjoitus muodostetaan allekirjoitettavien dokumenttien ja jonkin vain viestin lähettäjän määrittelemän tiedon mukaan. Digitaalisen allekirjoituksen luominen koostuu yleensä kolmesta eri vaiheesta; salausavaimen generointi, digitaalisen allekirjoituksen generointi ja digitaalisen allekirjoituksen varmennus. Salausavain voidaan generoida jollain edellämainituista menetelmistä kuten julkisen avaimen salauksella tai symmetrisella salauksella.

\section{Kvanttilaskenta ja kvanttitietokoneet}
Klassisessa eli niin sanotussa tavallisessa tietokoneessa informaatio esitetään bitteinä ja yksi bitti on tiedon perusyksikkö. Yksittäinen bitti voi saada vain yhden diskreetin arvon kerrallaan ja näitä arvoja kuvataan yleensä arvoilla 0 ja 1. Bitti voi siis olla arvoltaan vuorostaan joko 0 tai 1. Klassisessa tietokoneessa näitä bittejä käsitellään loogisten porttien kautta.

Kvanttitietokoneen laskennan perusyksikkö taas on kubitti eli kvanttibitti. Kubitti voi olla bitin tavoin myös kahdessa eri tilassa. Merkitään näitä tiloja symboleilla
$\ket{0}$ ja $\ket{1}$.\footnote{Kvanttimekaniikassa notaatiota $\ket{}$ kutsutaan Diracin notaatioksi. Se on yleinen notaatio kvanttimekaniikassa tarkoittaen tilaa.} Kubitti eroaa tavallisesta bitistä siten, että se voi olla tilojen $\ket{0}$ tai $\ket{1}$ sijaan niin sanotussa superpositiotilassa. Tämä tarkoittaa siis sitä, että mittauksen aikana kubitti voi olla arvoltaan 0 tai 1, mutta laskennan aikana se on yhtäaikaa sekä 0 että 1. Eli tilat $\ket{0}$ ja $\ket{1}$ voivat esiintyä yhtäaikaa. Kvanttitietokoneessa kubitteja käsittelee kvanttiportit kuten klassisessa tietokoneessa bittejä käsittelee loogiset portit.

Esimerkiksi kolmella kubitilla laskentaa tekevä kvanttitietokone mahdollistaa 8 eri tilaa samanaikaisesti. Kolmella bitillä laskentaa tekevä klassinen tietokone mahdollistaa myös 8 eri tilaa, mutta vain yksi näistä kahdeksasta tilasta voi olla kerrallaan voimassa. Kvanttitietokoneen tehokkaamman laskentatehon mahdollistaa siis mahdollisuus suorittaa laskenta samanaikaisesti eli rinnakkain jokaiselle kubitin eri tilalle. Kvanttitietokone tarjoaa siis eksponentiaalisesti nopeamman laskentatehon, joka uhkaa muun muassa julkisen avaimen salausta.

Nykypäivän kvanttitietokoneet ovat vielä kehitysvaiheessa. Ne vaativat suuren ja kalliin infrastruktuurin ympärilleen muun muassa jäähdytystä ja sähkömagneettiselta säteilyltä suojautumista varten. Kuitenkin tilanne oli aikoinaan samanlainen kun klassiset tietokoneet alkoivat ilmaantumaan. Tulevaisuudessa on siis odotettavissa, että kvanttitietokoneiden fyysinen koko ja vaatima infrastruktuuri tulee pienentymään (\cite{doi:10.1080/23742917.2016.1226650}).