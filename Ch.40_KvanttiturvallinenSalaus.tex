\chapter{Kvanttiturvallinen salaus\label{results}}

Seuraavaksi tutustumme muutamiin kvanttiturvallisiin salausmenetelmiin. Mainittujen lisäksi on olemassa lähteistä riippuen muitakin kvanttiturvallisia salausmenetelmiä, mutta emme kuitenkaan tämän tutkielman laajuuden puitteissa perehdy aivan kaikkiin. Esimerkiksi emme käsittele elliptisiin käyriin perustuvia kvanttiturvallisia salausjärjestelmiä (\emph{Supersingular elliptic curve isogeny cryptography} tai joissain lähteissä \emph{isogeny-based cryptography}.)

%Viitteitä?

Käsittelemme kvanttiturvallisista salausmenetelmistä niiden idean sekä yleisiä ominaisuuksia muun muassa suorituskyvyssä ja julkisen avaimen koossa. Näistä eri kvanttiturvallisista salausmenetelmistä on implementoitu useita erilaisia kvanttiturvallisia salausjärjestelmiä. Näistä implementoiduista salausjärjestelmistä on myös monia erilaisia variantteja. Varianttien välillä on eroja esimerkiksi joillain saadaan parempi suorituskyky, mutta vastapainona isompi julkisen avaimen koko tai toisin päin. Kuitenkin kaikkien niiden toiminta pohjautuu tässä esitellyihin ideoihin.

Tällä hetkellä tutkitaan ja kehitetään useita eri kvanttiturvallisia salausjärjestelmiä. \emph{National Institute of Standards and Technology (NIST)} ylläpitää prosessia, jossa etsitään kvanttiturvallisia julkisen avaimen salausjärjestelmiä joista tulisi uusi kvanttiturvallinen standardi. NIST etsii ja tutkii esimerkiksi vaihtoehtoisia salausjärjestelmiä joilla voitaisiin korvata esimerkiksi RSA kvanttitietokoneiden yleistyessä (\cite{alagic2020status}).

\section{Tiivistepohjainen salaus}
Tiivistepohjainen salaus (\emph{hash-based cryptography}) on salausjärjestelmä, joka pohjautuu aiemmin mainittuihin tiivistefunktioihin. Tiivistepohjaista salausta (\emph{hash-based signature}) käytetään kvanttiturvallisen allekirjoituksen luomiseen.

Tiivistepohjaisen salauksen idea tulee Leslie Lamportin raportista \emph{Constructing Digital Signatures from a One Way Function} vuodelta 1979. Lamportin esittelemä menetelmä oli hyvin epäkäytännöllinen, koska salaista avainta pystyi käyttämään vain kerran. \emph{N} bitin allekirjoittamiseen tarvitaan \emph{N} julkista avainta. Ralph Merkle esitteli järjestelmän (\emph{Merkle scheme}), jolla voitiin allekirjoittaa samalla avaimella monta viestiä.

Tiivistepohjaiset allekirjoitukset vaativat toimiakseen ja ollakseen turvallisia vain turvallisen tiivistefunktion. Eli turvallisuusvaatimukset ovat hyvin minimalistiset. Lisäksi tiivistepohjaiset allekirjoitukset ovat joustavia siinä mielessä, että jokin tiivistefunktio voidaan korvata vaivatta toiseksi, jos esimerkiksi huomataan että jokin tiivistefunktio on turvaton.

\section{Koodipohjainen salaus}
Koodipohjainen salaus (\emph{code-based cryptography}) perustuu Robert McEliecen artikkeliin \emph{A Public-Key Cryptosystem Based On Algebraic Coding Theory} vuodelta 1978 (\cite{8012331}). McEliecen esittelemässä salausjärjestelmässä salattavaa viestiä toistetaan monta kertaa putkeen, jonka jälkeen siihen lisätään tahallisesti virheitä. Näitä tahallaan lisättyjä virheitä kutsutaan virheenkorjauskoodeiksi (\emph{error-correction codes}). Tarkemmin ottaen McEliecen salausjärjestelmä käyttää lineaarisia virheenkorjauskoodeja ja vielä tarkennettuna binäärisia Goppa koodeja.

Julkisena avaimena salausjärjestelmässä toimii niin kutsuttu kehitinmatriisi (\emph{generator matrix}). Kehitinmatriisi on jokin mielivaltainen kanta aiemmin mainituista virheenkorjauskoodeista. Formaalimmin kehitinmatriisi on $k \times n$ matriisi $G \in \big\{0,1\big\}^{k \times n}$ jonka jokainen rivi on lineaarisesti riippumaton (\emph{full-rank matrix}). Rivit muodostavat kannan $C$, jolloin 
\[C = \big\{ xG \: | \: x \in \big\{0,1\big\}^k \big\}\]
Kuvaus $x \mapsto xG$ laajentaa minkä tahansa \emph{k}-bittisen sanan \emph{n}-bittiseksi koodisanaksi.

Salausjärjestelmän turvallisuus perustuu siihen, että tällaisen salauksen purkaminen on yleisesti ottaen vaikeaa. Salatun viestin löytäminen kaiken muun virheellisen tiedon joukosta on keskimäärin melko vaikea ongelma. Se on todistettu NP-täydelliseksi ongelmaksi ja siten kvanttitietokoneen kestävä. Lisäksi julkisen avaimen eli kehitinmatriisin erottaminen jostain toisesta satunnaisesta matriisista on myös hankalaa.

McEliecen esittämä salausjärjestelmä ja sen variantit ovat hyviä kandidaatteja kvanttiturvallisiksi julkisen avaimen salausjärjestelmiksi. Hyviä puolia ovat muun muassa laskennallinen tehokkuus viestiä salattaessa ja salausta purettaessa. Salausjärjestelmä ja sen ideat ovat kehitelty pitkän aikaa sitten, joten ne on ymmärretty hyvin. Lisäksi salausjärjestelmä on kestänyt hyvin aikaa ja tarkistelua yli neljänkymmenen vuoden ajan.

Puutteina koodipohjaisesta salausjärjestelmästä mainittakkoon, että digitaalisten allekirjoitusten tekemiseen se ei sovellu käytännössä. Koodipohjainen salausjärjestelmä tuottaa kooltaan hyvin suuria julkisia avaimia jos käytetään kvanttiturvallista versiota. Tällöin avaimen koko voi olla väliltä 100 kilotavua aina useisiin megatavuihin (\cite{mavroeidis2018impact}). Suuret avainten koot voivat mahdollisesti rajoittaa salausjärjestelmän käyttöä esimerkiksi sulautetuissa järjestelmissä tai muissa järjestelmissä, jossa muistia on vähän ja resursseja rajoitetusti. Kuitenkin McEliecen salausjärjestelmästä on olemassa variantteja, joissa on mahdollistettu pienempi avaimen koko kuten QC-MDPC (\emph{Quasicyclic Moderate Density Parity-Check Codes}). Lisäksi aiemmin mainittu turvallisuusseikka liittyen julkisen avaimen erottamiseen satunnaisesta matriisista on hieman avoin ongelma joka vaatii lisää tutkimista ja enemmän formaalia todistuspohjaa. McEliecen salausjärjestelmässä edellä mainittu seikka toimii kun koodiperheenä käytetään binäärisia Goppa koodeja. Muilla koodiperheillä tämä turvallisuus ei välttämättä toteudu. Jotta McEliecen salausjärjestelmä olisi turvallinen on nämä koodiperheet otettava huomioon.


\section{Hilapohjainen salaus}
Hilapohjainen salaus (\emph{lattice-based cryptography}) on kvanttiturvallinen salauksen muoto (\cite{regev2006lattice}). Hilapohjaisessa salauksessa salaus perustuu tiettyihin laskennallisesti vaativiin ongelmiin koskien hiloja. Hila on matemaattinen objekti, joka kuvataan joukkona pisteitä \emph{n}-ulotteisessa avaruudessa ja sillä on jonkinlainen jaksollinen rakenne. Formaalimmin hila on \emph{n}:stä lineaarisesti riippumattomasta vektorista muodostuva joukko vektoreita: 

\[L(v_1,...v_n) =\Bigg\{ {\sum_{i=1}^{n}\alpha_i 
v_i|\alpha_i \in \mathbb{Z}} \Bigg\}\]. 

Missä vektorit $v_1,...,v_n$ ovat hilan kanta.

Monissa hiloihin liittyvissä 
laskennallisissa ongelmissa ollaan kiinnostuneita löytämään jokin lyhin vektori tai vektoreita. Lyhimmän vektorin ongelma (\emph{SVP, Shortest Vector Problem)} on yleinen esimerkki laskennallisesta ongelmasta kun puhutaan hiloista. \emph{SVP}:ssä annetaan hilan kanta ja tehtävän on määritellä lyhin vektori hilassa, joka ei ole nollavektori. \emph{SVP}:n haastavuus piilee siinä, että hilalla on monta eri kantaa ja hilan kanta koostuu erittäin pitkistä vektoreista.

Hilapohjaisessa salauksessa huomattavaa on se miten salauksen vahvuus perustuu ongelmien pahimman tapauksen mukaan (\emph{worst-case hardness}). Esimerkiksi nykyisissä salausjärjestelmissä käyettävää suurten alkulukujen tekijöihin jakamisen vaikeutta kuvataan keskimääräisen tapauksen mukaan (\emph{average-case hardness}). Tämä tarkoittaa käytännössä sitä, että alkulukujen tekijöihin jako on helppo laskennallinen ongelma, jos tekijät ovat esimerkiksi pieniä tai parillisia lukuja. Tekijöihin jako taas vaikeutuu, jos luvut ovat hyvin suuria. Tällaista ilmiöitä ei esiinny hilojen kanssa, että olisi jokin tietty jakauma mikä määrittelee onko ongelma laskennallisesti helppo vai vaikea.

Aluksi hilapohjaiset salausjärjestelmät olivat hyvin epäkäytännöllisiä niiden tehokkuuden ja suurten julkisten avainten kokojen takia. Tutkimuksissa on kuitenkin edistytty ja uranuurtaja tässä oli Regevin esittelemä variantti salausjärjestelmästä nimeltään \emph{LWE} (\emph{Learning With Errors}). Myöhemmin esiteltiin vielä optimoidumpi versio \emph{Ring-LWE} (\cite{8275352}).

Hilapohjaisen salauksen hyviä puolia ovat muun muassa salaukseen tarvittavan laskennan yksinkertaisuus, koska ne vaativat usein vain modulaariartimetiikkaa. Tämä on eduksi silloin jos resursseja kuten muistia ja laskentatehoa on vain rajoitetusti kuten vaikka sulautetuissa järjestelmissä.

Huonona puolena hilapohjaisessa salauksessa on se, että salatun viestin koko kasvaa noin 30-kertaiseksi verrattuna alkuperäiseen salaamattomaan viestiin. Esimerkiksi edellä mainittu \emph{Ring-LWE} kasvattaa 128-tavuisen salaamattoman viestin 4096-tavuiseksi. Nykyisissä julkisen avaimen salausjärjestelmissä salaamattoman ja salatun viestin koko on täysin sama (\cite{8275352}).

Hiloihin perustuviin ongelmiin ei ole tällä hetkellä tiedossa olevia kvanttialgoritmeja mikä tekee siitä luonnollisesti oivallisen kvanttiturvallisen salausmenetelmän (\cite{regev2006lattice}).

\section{Monimuuttujapohjainen salaus}
Monimuuttujapohjainen salaus (\emph{multivariate-based cryptography}) on eräs kvanttiturvallisen salauksen muoto. Monimuuttujapohjaista salausta käytetään monimuuttujapohjaisen julkisen avaimen salausjärjestelmän muodostamiseen (\emph{Multivariate public key cryptosystem}) (\cite{Ding2009}). Monimuuttujapohjainen salaus perustuu monta muuttujaa sisältävien yhtälöryhmien ratkaisun vaikeuteen. Yhtälöryhmien yhtälöt ovat neliöllisiä eli epälineaarisia äärellisessä kunnassa.

Monimuuttujapohjaisessa julkisen avaimen salausjärjestelmässä julkinen avain on yhtälöryhmä neliöllisiä polynomeja, joissa on monta muuttujaa pienessä äärellisessä kunnassa \emph{K}. Esimerkkinä (\cite{8012305}): 

    \begin{align*}
        p^{(1)}(x_{1}...,x_{n}) &= \sum_{i=1}^{n} p_{ij}^{(1)}x_{i}x_ {j}+\sum_{i=1}^{n}p_ {i}^{(1)}x_{i}+p_ {0}^{(1)} \\
        p^{(2)}(x_{1}...,x_{n}) &= \sum_{i=1}^{n} p_{ij}^{(2)}x_{i}x_ {j}+\sum_{i=1}^{n}p_ {i}^{(2)}x_{i}+p_ {0}^{(2)} \\
        ..., \\
        p^{(m)}(x_{1}...,x_{n}) &= \sum_{i=1}^{n} p_{ij}^{(m)}x_{i}x_ {j}+\sum_{i=1}^{n}p_ {i}^{(m)}x_{i}+p_ {0}^{(m)}
    \end{align*}
    
Tällaisen julkisen avaimen salausjärjestelmän turvallisuus perustuu niin kutsuttuun \emph{MQ}-ongelmaan (\emph{Multivariate quadratic polynomial problem}).

\emph{MQ}-ongelma: Ratkaise yhtälöryhmä $p_{1}(x) = p_{2}(x) = ... = p_ {m}(x) = 0$, missä jokainen $p_{i}$ on neliöllinen joukossa $x = (x_{1}, ..., x_{n})$ (\cite{Ding2009}).

\emph{MQ}-ongelma on todistettu NP-kovaksi ongelmaksi jokaisessa kunnassa ja sen uskotaan siten olevan vaikea ongelma myös kvanttitietokoneille. Tähän perustuu monimuuttujapohjaisen julkisen avaimen salausjärjestelmän suojaus (\cite{8012305}).

Monimuuttujapohjaisessa salausjärjestelmässä kehitettävää on niiden tuottamien avaimien suuret koot (\cite{8012305}). Keskimäärin monimuuttujapohjaiset salausjärjestelmät luovat julkisen avaimen jonka koko on väliltä 10-100 kilotavua. \emph{Rainbow} on yksi NIST:in tutkima ehdokas, josta voisi tulla uusi kvanttiturvallinen standardi allekirjoitusten tekoon. (\cite{alagic2020status}). \emph{Rainbow}, joka on monimuuttujapohjainen allekirjoittamiseen luotu järjestelmä, tuottaa julkisen avaimen joka on kooltaan yli 16 kilotavua (\cite{Ding2009}). Nämä suuret avaintenkoot saattavat tuottaa ongelmia muun muassa sulautetuissa järjestelmissä tai järjestelmissä, joissa verkkoyhteydet ovat hyvin rajoittuneet ja jos avaimia pitäisi lähettää monta kertaa verkon yli (\cite{8012305}). Lisäksi monimuuttujapohjaisen salauksen parissa on salausmenetelmiä, joiden kvanttiturvallisuutta ei ole formaalisti todistettu ja sieltä puuttuu formaalia teoriapohjaa.

Monimuuttujapohjaisessa salausjärjestelmässä on myös paljon hyvää. Monimuuttujapohjaiset salausjärjestelmät voidaan implementoida tehokkaiksi jolloin ne ovat nopeampia kuin muut kvanttiturvallisest salausjärjestelmät. Monimuuttujapohjaiset salausjärjestelmät vaativat kohtuullisesti laskentatehoa, jolloin sovelluskohteita voi löytyä IoT:n parista. Ne käyttävät ainoastaan aritmeettisia laskuoperaatioita kuten kertolaskua ja yhteenlaskua. Tällöin niitä voi hyödyntää laitteissa, joissa ei ole paljoa resursseja saatavilla, kuten esimerkiksi älykorteissa ja RFID-tunnisteissa. Monimuuttujapohjaiset allekirjoitukset ovat pituudeltaan hyvin lyhyitä verrattuna esimerkiksi klassisiin tai kvanttiturvallisiin allekirjoituksiin.