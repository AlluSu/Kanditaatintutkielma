\chapter{Kvanttiturvallinen salaus\label{results}}
Seuraavaksi tutustumme kvanttiturvallisiin salausmenetelmiin. Esittelemme koodipohjaisen, hilapohjaisen ja monimuuttujapohjaisen salausmenetelmän. Edellä mainittujen lisäksi on olemassa lähteistä riippuen muitakin salausmenetelmiä, mutta emme kuitenkaan tämän tutkielman laajuuden puitteissa perehdy aivan kaikkiin. Emme esimerkiksi käsittele elliptisiin käyriin perustuvia kvanttiturvallisia salausmenetelmiä (\emph{isogeny-based cryptography\footnote{Joissain lähteissä \emph{supersingular elliptic curve isogeny cryptography}}}) emmekä tiivistepohjaista salausta (\emph{hash-based cryptography}).

Käsittelemme kvanttiturvallisista salausmenetelmistä niiden idean sekä yleisiä ominaisuuksia muun muassa suorituskyvyssä ja julkisen avaimen koossa. Näitä eri kvanttiturvallisia salausmenetelmiä käyttäviä julkisen avaimen salausjärjestelmiä on implementoitu useita erilaisia variantteja. Näiden eri varianttien välillä on eroja esimerkiksi suorituskyvyssä ja julkisen avaimen koossa. Kuitenkin kaikkien niiden toiminta pohjautuu tässä esitellyihin ideoihin. Jatkossa kvanttiturvallisista salausmenetelmistä puhuttaessa tarkoitetaan kvanttiturvallisia julkisen avaimen salausjärjestelmiä.

Tällä hetkellä tutkitaan ja kehitetään useita eri kvanttiturvallisia salausjärjestelmiä. \emph{National Institute of Standards and Technology (NIST)} ylläpitää prosessia, jossa etsitään kvanttiturvallisia julkisen avaimen salausjärjestelmiä, joista tulisi uusi kvanttiturvallinen standardi (\cite{alagic2020status}).

\section{Koodipohjainen salaus}
Koodipohjainen salaus (\emph{code-based cryptography}) on kvanttiturvallinen salauksen muoto, joka perustuu koodausteoriaan (\emph{coding theory}) (\cite{repka2014overview}). Robert McEliece esitteli vuonna 1978 nimeään kantavan koodipohjaisen julkisen avaimen salausjärjestelmän nimeltään \emph{McEliece Cryptosystem} (lyhyemmin MECS). MECS on ensimmäinen esitelty koodipohjainen salausjärjestelmä. MECS on saanut viime vuosina enemmän huomiota kun kvanttiturvallisesta salauksesta on tullut ajankohtaisempaa. Käsittelemme tässä tutkielmassa vain MECS:in kvanttiturvallisuutta ja ominaisuuksia, joten jatkossa puhuttaessa koodipohjaisesta salauksesta tarkoitamme MECS:iä ja sen variantteja.

Käydään nyt MECS:in toiminta pintapuolisesti läpi syventymättä sen enempää koodausteoriaan. MECS käyttää salauksessaan lineaarisia virheenkorjauskoodeja, tarkennettuna binäärisiä Goppa-koodeja (\cite{8012331}). Virheenkorjauskoodit toimivat siten, että esimerkiksi 64 bittiä loogista dataa talletetaan 72 bittiin fyysistä muistia (\cite{overbeck2009code}). Näin saadaan $64 \times 72$ matriisi bittejä, jota voidaan merkitä $G \in \{0, 1\}^{64 \times 72}$. Matriisin $G$ rivit ovat nyt virheenkorjauskoodi. Näin ollen jokin virhe 72 bitin joukossa voidaan luotettavasti korjata ja kahden bitin virhe voidaan havaita. Virheellä tarkoitetaan tässä siis sitä, että bitti muuttuu toiseksi, esimerkiksi ykkösestä nollaksi. MECS:issä julkinen avain on edellä mainittu matriisi $G$, jota kutsutaan kehitinmatriisiksi (\emph{Generator matrix}). Viestin salaaminen toimii nyt siten, että otetaan virheenkorjauskoodien joukosta jokin koodi ja lisätään siihen tahallisesti tietty määrä virheitä. Formaalisti salattu viesti voidaan kuvata muodossa $mG+e$, missä $m$ on $k$-bittiä pitkä merkkijono joka halutaan salata. $G$ on julkinen avain eli edellä mainittu kehitinmatriisi joka on siis jokin $G \in \{0, 1\}^{n \times k}$ matriisi. Lisäksi $e$ on $n$-bittiä pitkä merkkijono, jossa $w$ kappaletta bittejä on arvoltaan 1. Koodipohjainen salaus puretaan siten, että salauksen purkajan täytyy tietää tehokas algoritmi, jolla koodista voi poistaa virheet (\cite{overbeck2009code}).

MECS:in kvanttiturvallisuus perustuu kahteen asiaan (\cite{8012331}). Ensinnäkin salatun koodin purkaminen on NP-täydellinen ongelma jos salauksen purkaja ei tiedä tehokasta purkualgoritmia. Tätä ongelmaa kutsutaan nimellä \emph{Generic decoding problem}. Toiseksi julkisen avaimen eli kehitinmatriisin erottaminen jostakin toisesta satunnaisesta matriisista on hankalaa.

Hyvinä puolina koodipohjaisesta salauksesta voidaan mainita, että se on laskennallisesti tehokasta sillä salaaminen ja purkaminen ovat nopeita ja yksinkertaisia operaatioita (\cite{overbeck2009code}). Lisäksi salausjärjestelmä on kestänyt aikaa ja tarkastelua yli 40 vuotta (\cite{8012331}) ja toistaiseksi ei ole löydetty vakavia hyökkäyksiä, jotka uhkaisivat koodipohjaista salausta edes kvanttitietokoneilla (\cite{overbeck2009code}).

Huonoina puolina mainittaakoon, että koodipohjainen salaus ei sovellu digitaalisten allekirjoitusten tekemiseen käytännössä (\cite{8012331}). Lisäksi koodipohjainen salausjärjestelmä tuottaa kooltaan hyvin suuria julkisia avaimia jos käytetään kvanttiturvallisia parametreja. Tällöin avaimen koko voi olla väliltä 100 kilotavua aina useisiin megatavuihin (\cite{mavroeidis2018impact}). Tämä voi rajoittaa koodipohjaisen salausjärjestelmän käyttöä joissain sovelluksissa ja järjestelmissä (\cite{8012331}) kuten esimerkiksi sulautetuissa järjestelmissä (\cite{repka2014overview}). Lisäksi aiemmin mainittu kvanttiturvallisuuteen liittyvä ongelma liittyen julkisen avaimen erottamiseen satunnaisesta matriisista on avoin ongelma (\cite{8012331}). Ongelma vaatisi lisää tutkimista ja enemmän formaalia todistuspohjaa. MECS on kvanttiturvallinen, koska siinä käytetään virheenkorjauskoodina binäärisia Goppa-koodeja. Muilla lineaarisilla virheenkorjauskoodeilla kuten esimerkiksi Reed-Solomon koodeilla oletus ei päde ja järjestelmä ei ole turvallinen.

MECS ja sen variantit ovat hyviä kandidaatteja nykyisten salausjärjestelmien korvaajiksi. \emph{Classic McEliece} on eräs koodipohjaiseen salaukseen perustuva kvanttiturvallinen julkisen avaimen salausjärjestelmä, joka perustuu edellä mainittuun MECS salausjärjestelmään. (\cite{alagic2020status}). Classis McEliece on NIST:in standardointiprosessissa tällä hetkellä yksi neljästä finalistista ja ainut koodipohjaiseen salaukseen perustuva. NIST uskoo, että Classic McEliece olisi valmis standardointia varten kolmannen kierroksen lopussa.

\section{Hilapohjainen salaus}
Hilapohjainen salaus (\emph{lattice-based cryptography}) on kvanttiturvallinen salauksen muoto joka perustuu tiettyihin laskennallisesti vaativiin ongelmiin koskien hiloja (\cite{regev2006lattice}). RSA:n keskittyessä alkulukujen kertolaskuun, niin hilapohjainen salaus keskittyy matriisien kertolaskuun (\cite{mavroeidis2018impact}). Hila on matemaattinen objekti, joka kuvataan joukkona pisteitä \emph{n}-ulotteisessa avaruudessa ja sillä on jonkinlainen jaksollinen rakenne. Formaalimmin hila on \emph{n}:stä lineaarisesti riippumattomasta vektorista muodostuva joukko vektoreita 
\[L(v_1, \ldots ,v_n) =\Bigg\{ {\sum_{i=1}^{n}\alpha_i 
v_i|\alpha_i \in \mathbb{Z}} \Bigg\},\]
missä vektorit $v_1, \ldots ,v_n$ ovat hilan kanta.

Monissa hiloihin liittyvissä 
laskennallisissa ongelmissa ollaan kiinnostuneita löytämään jokin lyhin vektori tai vektoreita. Lyhimmän vektorin ongelma (\emph{SVP, Shortest Vector Problem)} on yleinen esimerkki laskennallisesta ongelmasta kun puhutaan hiloista. \emph{SVP}:ssä annetaan hilan kanta ja tehtävän on määritellä lyhin vektori hilassa, joka ei ole nollavektori. \emph{SVP}:n haastavuus piilee siinä, että hilalla on monta eri kantaa ja hilan kanta koostuu erittäin pitkistä vektoreista.

Hilapohjaisessa salauksessa huomattavaa on se miten salauksen vahvuus perustuu ongelmien pahimman tapauksen mukaan (\emph{worst-case hardness}). Esimerkiksi nykyisissä salausjärjestelmissä käyettävää suurten alkulukujen tekijöihin jakamisen vaikeutta kuvataan keskimääräisen tapauksen mukaan (\emph{average-case hardness}). Tämä tarkoittaa käytännössä sitä, että alkulukujen tekijöihinjako on helppo laskennallinen ongelma, jos tekijät ovat esimerkiksi pieniä tai parillisia lukuja. Tekijöihinjako taas vaikeutuu, jos luvut ovat hyvin suuria. Tällaista ilmiöitä ei esiinny hilojen kanssa, että olisi jokin tietty jakauma mikä määrittelee onko ongelma laskennallisesti helppo vai vaikea.

Hilapohjaisen salauksen hyviä puolia ovat muun muassa salaukseen tarvittavan laskennan yksinkertaisuus, koska ne vaativat usein vain modulaariartimetiikkaa (\cite{regev2006lattice}). Tämä on eduksi silloin jos resursseja kuten muistia ja laskentatehoa on rajoitetusti kuten esimerkiksi sulautetuissa järjestelmissä. Nykyiseen julkisen avaimen salaukseen verrattuna hilapohjainen julkisen avaimen salaus on myös nopeampaa (\cite{8275352}).

Huonona puolena hilapohjaisessa salauksessa on se, että salatun viestin koko kasvaa noin 30-kertaiseksi verrattuna alkuperäiseen salaamattomaan viestiin (\cite{8275352}). Esimerkiksi \emph{Ring-LWE} on eräs hilapohjainen julkisen avaimen salausjärjestelmä, joka kasvattaa salatessaan 128-tavuisen salaamattoman viestin 4096-tavuiseksi. Nykyisissä julkisen avaimen salausjärjestelmissä salaamattoman ja salatun viestin koko on täysin sama.

Hiloihin perustuviin ongelmiin ei ole tällä hetkellä tiedossa olevia kvanttialgoritmeja, jotka olisivat tehokkaampia kuin klassisella tietokoneella suoritettavat mikä tekee siitä hyvän kvanttiturvallisen salausmenetelmän (\cite{regev2006lattice}). NIST:in standardointiprosessissa kolme neljästä finalistista ovat hilapohjaiseen salaukseen perustuvia (\cite{alagic2020status}). Yksi näistä finalisteista on nimeltään \emph{NTRU}, joka on osoittautunut tehokkaaksi ja turvalliseksi salausjärjestelmäksi. Muihin hilapohjaisiin finalisteihin verrattuna NTRU vaikuttaa kaikista miellyttävimmältä.

\section{Monimuuttujapohjainen salaus}
Monimuuttujapohjainen salaus (\emph{multivariate-based cryptography}) on kvanttiturvallisen salauksen muoto, joka perustuu monta muuttujaa sisältävien yhtälöryhmien ratkaisun vaikeuteen (\cite{Ding2009}). Yhtälöryhmien yhtälöt ovat neliöllisiä eli epälineaarisia äärellisessä kunnassa.

Monimuuttujapohjaisessa julkisen avaimen salausjärjestelmässä julkinen avain on yhtälöryhmä neliöllisiä polynomeja, joissa on monta muuttujaa pienessä äärellisessä kunnassa \emph{K} (\cite{8012305}). Esimerkkinä: 
    \begin{align*}
        p^{(1)}(x_{1}...,x_{n}) &= \sum_{i=1}^{n} p_{ij}^{(1)}x_{i}x_ {j}+\sum_{i=1}^{n}p_ {i}^{(1)}x_{i}+p_ {0}^{(1)} \\
        p^{(2)}(x_{1}...,x_{n}) &= \sum_{i=1}^{n} p_{ij}^{(2)}x_{i}x_ {j}+\sum_{i=1}^{n}p_ {i}^{(2)}x_{i}+p_ {0}^{(2)} \\
        \vdots \\
        p^{(m)}(x_{1}...,x_{n}) &= \sum_{i=1}^{n} p_{ij}^{(m)}x_{i}x_ {j}+\sum_{i=1}^{n}p_ {i}^{(m)}x_{i}+p_ {0}^{(m)}
    \end{align*}
Monimuuttujapohjaisten julkisen avaimen salausjärjestelmien kvanttiturvallisuus perustuu niin kutsuttuun \emph{MQ}-ongelmaan (\emph{Multivariate quadratic polynomial problem}).

\emph{MQ}-ongelma: Ratkaise yhtälöryhmä \[p_{1}(x) = p_{2}(x) = ... = p_ {m}(x) = 0,\] missä jokainen $p_{i}$ on neliöllinen joukossa $x = (x_{1}, ..., x_{n})$ (\cite{Ding2009}).

\emph{MQ}-ongelma on todistettu NP-kovaksi ongelmaksi jokaisessa kunnassa ja sen uskotaan siten olevan vaikea ongelma myös kvanttitietokoneille (\cite{8012305}).

Monimuuttujapohjaisen salauksen hyviä puolia on, että monimuuttujapohjaiset salausjärjestelmät ovat laskennallisesti tehokkaita ja nopeampia kuin muut kvanttiturvalliset salausjärjestelmät (\cite{8012305}). Monimuuttujapohjaiset salausjärjestelmät käyttävät vain vähän laskenta tehoa. Ne käyttävät laskennassaan ainoastaan aritmeettisia laskuoperaatioita kuten kertolaskua ja yhteenlaskua. Tällöin niitä voi hyödyntää laitteissa, joissa ei ole paljoa resursseja saatavilla kuten esimerkiksi sirukorteissa, RFID-teknologiaa käyttävissä siruissa ja IoT:n parissa. Lisäksi monimuuttujapohjaiset digitaaliset allekirjoitusmenetelmät luovat pituudeltaan hyvin lyhyitä allekirjoituksia verrattuna esimerkiksi klassisiin tai muihin kvanttiturvallisiin allekirjoituksiin.

Monimuuttujapohjaisissa salausjärjestelmissä huonona puolena on niiden tuottamien avainten suuret koot. Keskimäärin monimuuttujapohjaiset salausjärjestelmät luovat julkisen avaimen, jonka koko on väliltä 10--100 kilotavua. Esimerkiksi \emph{Rainbow}, joka on monimuuttujapohjainen allekirjoittamiseen luotu järjestelmä, tuottaa julkisen avaimen, joka on kooltaan yli 16 kilotavua (\cite{Ding2009}). TARKISTA TÄMÄNämä suuret julkisen avaimen koot tuottavat ongelmia muun muassa sulautetuissa järjestelmissä tai järjestelmissä, joissa verkkoyhteydet ovat hyvin rajoittuneet ja jossa avaimia pitäisi lähettää monta kertaa verkon yli (\cite{8012305}). Lisäksi monimuuttujapohjaisen salauksen parissa on salausjärjestelmiä, joiden kvanttiturvallisuutta ei ole formaalisti todistettu ja sieltä puuttuu formaalia teoriapohjaa. Kuitenkin käytännössä useat monimuuttujapohjaiset salausjärjestelmät ovat pysyneet turvallisina erilaisia hyökkäyksiä vastaan, vaikka formaali teoriapohja on puuttunut.

Tulevaisuudessa odotetaan, että monimuuttujapohjaisten julkisen avaimen salausjärjestelmien tutkiminen siirtyy uudelle tasolla seuraavan vuosikymmenen aikana (\cite{Ding2009}).

\section{Kvanttiturvallisten salausjärjestelmien vertailua}
Yhteenveto menetelmistä taulukkomuodossa.
\begin{table}[h]
\caption{Kvanttiturvallisia salausmenetelmiä}
\label{tab:pqc}
\begin{adjustbox}{width=\textwidth}
\begin{tabular}{|l|l|l|l|}
\hline
Menetelmä             & Hyviä puolia                                                                                                                                     & Huonoja puolia                                                                                                                                                          & Esimerkki algoritmi \\ \hline
Koodipohjainen        & \begin{tabular}[c]{@{}l@{}}Laskennallisesti yksinkertainen ja tehokas\\ Kestänyt aikaa ja tarkastelua, jonka takia ymmärretty hyvin\end{tabular} & \begin{tabular}[c]{@{}l@{}}Suuri julkisen avaimen koko\\ Ei sovellu käytännössä allekirjoitusten tekoon\\ Kvanttiturvallisuuden syvempi formaali teoriapohja uupuu\end{tabular} & Classisc McEliece   \\ \hline
Hilapohjainen         & Laskennallisesti yksinkertainen ja tehokas                                                                                                       & Salatun viestin koko kasvaa n. 30-kertaiseksi                                                                                                                           & NTRU                \\ \hline
Monimuuttujapohjainen & \begin{tabular}[c]{@{}l@{}}Laskennallisesti yksinkertainen ja tehokas\\ Lyhyet allekirjoitukset\end{tabular}                                     & \begin{tabular}[c]{@{}l@{}}Suuri julkisen avaimen koko\\ Kvanttiturvallisuuden syvempi formaali teoriapohja uupuu\end{tabular}                                                  & Rainbow             \\ \hline
\end{tabular}
\end{adjustbox}
\end{table}